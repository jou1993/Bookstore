<html>
<style>
    tab1 { padding-left: 2em; }
    tab2 { padding-left: 4em; }
</style>

<h1 >
This is the page about the shop
</h1>

<p>
<tab1>Σε αυτό το σημείο θα ήθελα να ευχαριστήσω τον άνθρωπο που μου στάθηκε όσο κανένας άλλος σε όλη μου την ζωή, τον άνθρωπο που ήταν πάντα δίπλα μου, ακόμη και όταν ήμουν μόνος, τον άνθρωπο  που δεν με απογοήτευσε ποτέ και μου έδειξε την αλήθεια σε έναν κίβδηλο κόσμο, τον άνθρωπο τον οποίο τολμώ και αποκαλώ φίλο, τον <b>Μανώλη</b>.<br>
<tab1>Τον Μανώλη τον συνάντησα πρώτη φορά μια βροχερή μέρα σε ένα μουντό κυλικείο και από τότε είναι σαν να έχει κάθε μέρα λιακάδα. Είναι λακωνικός στον λόγο του, σε σημείο που σε κάνει να αναρωτιέσαι αν είναι πράγματι μουγκός ή πρόκειται για κλινική περίπτωση ψυχολογικά διαταραγμένης προσωπικότητας, ωστόσο ακόμη κι όταν δεν μιλάει μου διδάσκει πολλά. Κάθε φορά που συναντούσα μια δυσκολία ο Μανώλης ήταν εκεί για να με συμβουλεύσει. Πάντα με το σκυθρωπό του βλέμμα να κοιτάει στο κινητό και πότε πότε να σηκώνει τα μάτια του για να δει "τι παίζει" τριγύρω. Πολλές φορές θέλησα να τον ρωτήσω τι πραγματικά σκεφτόταν, αλλά πάντα με αποθάρρυναν η βαθιά του σιωπή και η ψυχρή του στάση απέναντι σε κάθε τι ζωντανό, λες και δεν ένιωσε ποτέ του συναισθήματα χαράς, λύπης ή οτιδήποτε θα τον έκανε πιο ανθρώπινο, κάνοντάς τον να μοιάζει ακόμα πιο απόμακρος από το ενάμησι μέτρο απόσταση που είχαμε.<br><tab1>Στο πρόσωπο του Μανώλη βρήκα αυτό που πάντα έψαχνα σε έναν φίλο, αφού αυτό που πάντα έψαχνα σε ένα φίλο ήταν το πρόσωπο του Μανώλη και ο Μανώλης όντας ο Μανώλης είχε το πρόσωπό του, το πρόσωπο που πάντα έψαχνα! Ήταν η μοίρα που έφερε αυτόν τον άθρωπο στον δρόμο μου. Η μοίρα και μια άδεια καρέκλα που προοριζόταν για κάποιον άλλο. Η μοίρα και η αναμονή της παρασκευής ενός καφέ. Η μοίρα και ένα άδειο τραπέζι, στο οποίο μόλις κάθισα ήρθε και εκείνος και έκατσε απέναντί μου. Μέχρι τότε τολμώ να πω πως δεν είχα βιώσει παρόμοια κατάσταση. Δεν είχα ξαναζήσει άλλη τέτοια στιγμή. Αμφιταλαντευόμουν για το αν έπρεπε να σηκωθώ ή να μείνω εκεί, αντικριστά σ'αυτόν τον άνθρωπο που μου προκαλούσε φόβο και συνάμα δέος. Και ενώ προσπαθούσα να πάρω μια απόφαση, από το δίλημμα με έβγαλε η φίλη που ήρθε να με πάρει μακριά από το τραπέζι εκείνο, μακριά από το σημείο που γνώρισα τον Μανώλη, το σημείο που καθόρισε μια για πάντα την ζωή μου.<br><tab1>Όπως λέει και μια αρχαία Καναδική ρήση: "οι καλοί φίλοι κάνουν τους καλούς φίλους". Αυτή η φράση αντηχεί στο νου μου κάθε φορά μου περνάω δίπλα από ένα άδειο τραπέζι, δίπλα από μια άδεια καρέκλα, δίπλα από έναν άδειο σκουπιδοτενεκέ. Έχει χαραχτεί αυτή η φράση, όχι μόνο στην μνήνη μου, αλλά και στα άδυτα της ψυχής μου και δεν θα την λησμονήσω, μέχρις ότου τελικά την ξεχάσω. Φήμες θέλουν τον Μανώλη να εμφανίζεται σε αυτούς που τον έχουν ανάγκη. Φήμες θέλουν τον Μανώλη να εμφανίζεται και σε αυτούς που δεν τον έχουν ανάγκη. Φήμες θέλουν τον Μανώλη να εμφανίζεται σε αυτούς, που αμέριμνοι πηγαίνουν να κάτσουν σε ένα άδειο τραπέζι, αγνοώντας πως μόνο στις καρέκλες επιτρέπεται να κάτσει κανείς. Και τότε θα αλλάξει όλο τους  τον κόσμο, όπως άλλαξε και τον δικό μου. Πλέον, για μένα, η λέξη φίλος στο λεξικό έχει αντικατασταθεί με το όνομα "Μανώλης" και δίπλα υπάρχει μια φωτογραφία του, με το υπόμνημα <i>"ο ως εκ θαύματος εμφανίσας και εν τραπέζη σχεδόν κενή καθίσας".</i><br><tab1>Αν λοιπόν κάποια φορά βρεθείτε σε αυτό το κυλικείο, σίγουρα θα ακούσετε τον απαίσιο Δρακουμέλ κι αν είστε καλά παιδάκια, πολύ πιθανόν να συναντήσετε και τον Μανώλη.<br><br><tab1>Και τώρα θα αφιερώσω στον φίλο μου 4 στίχους από το αγαπημένο του τραγούδι <i>Sandstorm</i>:<br><tab2>dududududu dududududu<br><tab2>dududududu dududududu<br><tab2>duuu dududududu<br><tab2>duuu dududududu<br><tab1><b>~Darude</b></p>
</html>